# -*- mode: mandoku-view; -*-
#+TITLE: 兩朝綱目備要
#+DATE: 2015-08-24 22:25:12.427535
#+PROPERTY: ID KR2b0030
#+PROPERTY: BASEEDITION WYG    
#+PROPERTY: JUAN 御題南宋两朝綱目備要二首一韻
<pb:KR2b0030_WYG_000-1a>¶
御題南宋兩朝綱目備要二首一韻¶
侂胄家奴抵罪宜禁軍何致似興師(書載收侂胄時命/殿前司中軍統制)¶
(夏震選兵三百防䕶别選兵二百守其府門夫侂胄雖/竊權實臣分耳有罪執而誅之不過擒治家奴其事甚)¶
(易何致多煩禁/旅儼如敵國乎)深謀爾日出彌逺月落還如星替之(除/侂)¶
(胄之議建於史彌逺迨彌逺柄政其擅權用事専/任僉壬奸惡幾與侂胄無異何不鑒其覆轍也)¶
孟浪挑金固匪宜幸和可忘詰戎師西山豈啻工章句¶
一疏興衰實繫之(真徳秀論和議大畧云為國者當示/人以難犯之意不可示人以易窺之)¶
(形況彼之待我者方驕我之恃和者太重恐盟好既成/志氣愈惰宴安鴆毒之禍作彼乗我不備以長其謀将)¶
<pb:KR2b0030_WYG_000-1b>¶
(無以應願以通和講好為權宜以修徳行仁為實務蒐/討軍實申儆邊防如是而國勢不張外虞不弭者未之)¶
(有也徳秀此疏于安危盛衰之故/實能切中豈徒講學工文已哉)¶
#+PROPERTY: JUAN 提要
<pb:KR2b0030_WYG_000-2a>¶
欽定四庫全書　　　　　史部二¶
　兩朝綱目備要　　　　　編年類¶
　　提要¶
　　　　(臣/)等謹案兩朝綱目備要十六卷不著撰人¶
　　　　名氏所紀自宋光宗紹熙元年迄寧宗嘉定¶
　　　　十七年事蹟諸家書目皆不著録考元呉師¶
　　　　道禮部集有答陳衆仲問吹劍録云續宋編¶
　　　　年於呉曦誅數月後載李好義遇毒死又有¶
<pb:KR2b0030_WYG_000-2b>¶
　　　　題牟成父所作鄧平仲小傳及濟邸事畧後¶
　　　　云呉曦之誅實楊巨源結李好義之功為安¶
　　　　丙輩媢忌掩沒近有續陳均宋編年者頗載¶
　　　　巨源事雖能書安丙殺其參議官楊巨源而¶
　　　　復以擅殺孫忠銑之罪歸之大抵當時歸功¶
　　　　於丙故其事不白云云核其所引與此書所¶
　　　　載相合疑此書在元時嘗稱為續宋編年然¶
　　　　師道亦未嘗明言撰自何人也觀其載嘉定¶
<pb:KR2b0030_WYG_000-3a>¶
　　　　十四年六月乙亥與莒補秉義郎其目云即¶
　　　　理宗皇帝考宋代之制舊名亦諱乃直斥不¶
　　　　避似乎元人然其書内宋而外元又叙元代¶
　　　　得國縁始多敵國傳聞之詞或宋末山林之¶
　　　　士不諳體例者所作歟陳均編年備要因通¶
　　　　鑑長編而刪節之此書則本兩朝實錄參以¶
　　　　李心傳所論中如稱趙鼎為趙丞相安丙為¶
　　　　安觀文錢象祖為錢參政李壁為李參政史¶
<pb:KR2b0030_WYG_000-3b>¶
　　　　彌逺為史丞相多仍當時案牘之文未盡刋¶
　　　　正紀金元啓釁之事追叙金源創業譜牒秩¶
　　　　官具載顛末似单行之書非增續舊史之體¶
　　　　然叙次簡明議論亦多平允如蜀中之减重¶
　　　　額湖北之行㑹子范祖禹之補諡何致之罷¶
　　　　制科胥足補宋史所未備其紀年互異者宋¶
　　　　史韓侂胄傳載薛叔似宣諭京湖程松呉曦¶
　　　　同赴四川鄧友龍宣諭兩淮徐邦憲罷知處¶
<pb:KR2b0030_WYG_000-4a>¶
　　　　州皆在開禧四年考開禧實無四年此書載¶
　　　　於二年丙寅當得其實其姓氏之互異者如¶
　　　　宋史趙彦逾傳有中郎將范任此書作范仲¶
　　　　壬趙汝愚傳有宣贊舍人傅昌朝此書作昌¶
　　　　期歩帥閻仲夜此書作王仲先本紀副都統¶
　　　　翟朝宗得寳璽此書作興宗俱足以互證異¶
　　　　同惟於史彌逺廢立濟王事畧而不書或時¶
　　　　代尚近衆論不同其事未經論定故闕所疑¶
<pb:KR2b0030_WYG_000-4b>¶
　　　　歟然彌逺之營家廟求起復一一大書于簡¶
　　　　知非曲筆隠諱也其書世罕傳本惟見於永¶
　　　　樂大典者尚首尾完具謹校正繕録以備參¶
　　　　稽原書卷目已不可考今按年編次釐為十¶
　　　　有六卷其中間有叙述失次端委相淆者¶
睿鑒指示曠若發蒙謹仰遵¶
聖訓詳為核正各加案語以明之俾首尾秩然不惟久¶
　　　　湮陳笈得以表章且數百年未補罅漏一經¶
<pb:KR2b0030_WYG_000-5a>¶
御覽義例益明尤為是書之幸矣乾隆四十六年三¶
　　　　　月恭校上¶
　　　　　　總纂官(臣/)紀昀(臣/)陸錫熊(臣/)孫士毅¶
　　　　　　總　校　官　(臣/)　陸　費　墀¶
#+PROPERTY: JUAN 目録
<pb:KR2b0030_WYG_000-6a>¶
欽定四庫全書¶
　兩朝綱目備要目録¶
　　卷一¶
　　　光宗紹熙元年¶
　　卷二¶
　　　光宗紹熙二年(至/)紹熙四年¶
　　卷三¶
　　　光宗紹熙五年¶
<pb:KR2b0030_WYG_000-6b>¶
　　卷四¶
　　　寧宗慶元元年(至/)慶元二年¶
　　卷五¶
　　　寧宗慶元三年(至/)慶元五年¶
　　卷六¶
　　　寧宗慶元六年¶
　　卷七¶
　　　寧宗嘉泰元年(至/)嘉泰二年¶
<pb:KR2b0030_WYG_000-7a>¶
　　卷八¶
　　　寧宗嘉泰三年(至/)開禧元年¶
　　卷九¶
　　　寧宗開禧二年¶
　　卷十¶
　　　寧宗開禧三年¶
　　卷十一¶
　　　寧宗嘉定元年¶
<pb:KR2b0030_WYG_000-7b>¶
　　卷十二¶
　　　寧宗嘉定二年(至/)嘉定三年¶
　　卷十三¶
　　　寧宗嘉定四年(至/)嘉定六年¶
　　卷十四¶
　　　寧宗嘉定七年¶
　　卷十五¶
　　　寧宗嘉定八年(至/)嘉定十一年¶
<pb:KR2b0030_WYG_000-8a>¶
　　卷十六¶
　　　寧宗嘉定十二年(至/)嘉定十七年¶
